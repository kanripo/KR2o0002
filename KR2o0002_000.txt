# -*- mode: mandoku-view; -*-
#+TITLE: 史通通釋
#+DATE: 2015-08-24 22:55:39.320759
#+PROPERTY: ID KR2o0002
#+PROPERTY: BASEEDITION WYG    
#+PROPERTY: JUAN 目録
<pb:KR2o0002_WYG_000-1a>¶
欽定四庫全書　　　　　史部十五¶
　史通通釋目録　　　　　史評類¶
　　内篇¶
　　　卷一¶
　　　　六家第一¶
　　　卷二¶
　　　　二體第二　　　　載言第三¶
　　　　本紀第四　　　　世家第五¶
<pb:KR2o0002_WYG_000-1b>¶
　　　　列傳第六¶
　　　卷三¶
　　　　表歴第七　　　　書志第八¶
　　　卷四¶
　　　　論贊第九　　　　序例第十¶
　　　　題目第十一　　　斷限第十二¶
　　　　編次第十三　　　稱謂第十四¶
　　　卷五¶
<pb:KR2o0002_WYG_000-2a>¶
　　　　採撰第十五　　　載文第十六¶
　　　　補注第十七　　　因習第十八¶
　　　　邑里第十九¶
　　　卷六¶
　　　　言語第二十　　　浮詞第二十一¶
　　　　叙事第二十二¶
　　　卷七¶
　　　　品藻第二十三　　直書第二十四¶
<pb:KR2o0002_WYG_000-2b>¶
　　　　曲筆第二十五　　鑒識第二十六¶
　　　　探賾第二十七¶
　　　卷八¶
　　　　摸擬第二十八　　書事第二十九¶
　　　　人物第三十¶
　　　卷九¶
　　　　覈才第三十一　　序傳第三十二¶
　　　　煩省第三十三¶
<pb:KR2o0002_WYG_000-3a>¶
　　　卷十¶
　　　　雜述第三十四　　辨職第三十五¶
　　　　自叙第三十六　　體統(亡/)¶
　　　　紕繆(亡/)　　　　　弛張(亡/)¶
　　外篇¶
　　　卷十一¶
　　　　史官建置第一¶
　　　卷十二¶
<pb:KR2o0002_WYG_000-3b>¶
　　　　古今正史第二¶
　　　卷十三¶
　　　　疑古第三¶
　　　卷十四¶
　　　　申左第四¶
　　　卷十五¶
　　　　㸃煩第五¶
　　　卷十六¶
<pb:KR2o0002_WYG_000-4a>¶
　　　　雜説上第六¶
　　　卷十七¶
　　　　雜説中第七¶
　　　卷十八¶
　　　　雜説下第八¶
　　　卷十九¶
　　　　五行志錯誤第九　五行志雜駁第十¶
　　　卷二十¶
<pb:KR2o0002_WYG_000-4b>¶
　　　　暗惑第十一　　　忤時第十二¶
　　　　(臣/)等謹案史通通釋二十卷¶
　　　國朝浦起龍撰起龍字二田無錫人史通注本¶
　　　　舊有郭延年王維儉黄叔琳三家遞相增損¶
　　　　互有短長起龍是注較三家為晚出雖亦仍¶
　　　　有疎漏如秦人不死事不知出洛陽伽藍記¶
　　　　蜀老猶存事不知出魏書毛修之傳闌單失¶
　　　　力字不知出清異録之類然大致引據詳明¶
<pb:KR2o0002_WYG_000-5a>¶
　　　　足稱該洽惟輕於改竄古書往往失其本㫖¶
　　　　如六家篇内尚書條中語無可述四字之下¶
　　　　若此二字之上乃有脱句而改此字為止又¶
　　　　為增一有字又如列傳篇内項王立傳而以¶
　　　　本紀為名句立字不悞而乃臆改為宜此類¶
　　　　至多皆失詳慎又句解章評參差夹注如選¶
　　　　刻制藝之例于注書之體亦乖惜其不一評¶
　　　　一注釐為二書使離之雙美也顧其大致精¶
<pb:KR2o0002_WYG_000-5b>¶
　　　　核於知㡬本意多能闡發不可謂之無功焉¶
　　　　乾隆四十三年六月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR2o0002_WYG_000-6a>¶
史通通釋原序¶
長安二年(武后臨朝第十九/年至此十六改元)余以著作佐郎兼修國史¶
尋遷左史於門下撰起居注㑹轉中書舎人暫停史任¶
俄兼領其職今上即位除著作郎太子中允率更令其¶
兼(舊脱/兼字)修史皆如故(兼修史以領職/言脫兼字則非)又屬大駕還京以¶
留後在東(舊脫/東字)都無㡬驛徴入京專知史事仍遷秘書¶
少監釋(首叙歴官即自叙篇所謂三為史臣再入/東觀也其注云今之史館即古之東觀)自惟¶
歴事二主從宦(一作/官)兩京遍居司籍之曹久處載言之¶
<pb:KR2o0002_WYG_000-6b>¶
職昔馬融三入東觀漢代稱榮張華再典史官晉朝稱¶
美嗟予小子兼而有之是用職思(舊誤/作司)其憂不遑啓處¶
釋(此總上歴官拈合當職撰/史事即以引起史通之作)嘗以載削餘暇商𣙜(一作/確)¶
史篇下筆不休遂盈筐篋於是區分類聚編而次之釋¶
(此六句暗/籠史通)昔漢世諸儒集論經傳定之於白虎閣因名¶
曰白虎通予既在史館而成此書故便以史通為目且¶
漢求司馬遷後封為史通子是知史之稱通其來自久¶
博采衆議爰定兹名釋(此層明㸃史通兩引古/史古事以見命名所本)凡為廿¶
<pb:KR2o0002_WYG_000-7a>¶
卷列之如左合若干言(舊注除所闕篇凡八萬三千三/百五十二字注五千四百九十)¶
(八字按字數今不可/定姑仍舊本存之)于時嵗次庚戌景龍四年(中宗元/是時復)¶
(辟六/年矣)仲春之月也¶
　按此劉氏自序當冠正目之首諸本錯置後人序例¶
　之間非體觀此一序簡明典切即可徴其史筆之潔¶
　古者經䟽文選凡有自序者皆與正書同注王本此¶
　篇亦有注愚亦遵用之¶
　大駕還京(注詳集終/忤時篇)¶
<pb:KR2o0002_WYG_000-7b>¶
　馬融三入東觀(後漢書本傳永初四年應召拜為校/書郎中詣東觀典校秘書忤太后㫖)¶
　(禁錮安帝親政召還郎署復在講部拜議郎桓帝時述/忤大將軍梁冀免官得赦還復拜議郎重在東觀著)¶
　張華再典史官(晉書本傳華學業優博朗贍多通盧/欽言之於文帝除著作佐郎惠帝即)¶
　(位以華為太子少傅數年代/下邳王晃為司空領著作)¶
　白虎通(後漢章帝紀建初四年大夫博士議郎郎官/及諸生諸儒㑹白虎觀講議五經異同作白)¶
　(虎議奏班固傳天子㑹諸儒講論五經作白虎通德/論令固撰集其事隋經籍志白虎通六卷唐藝文志)¶
　(通字下/有義字)¶
　史通子(漢書司馬遷傳太史公仍父子相繼纂其職/作本紀表書世家列傳凡百三十篇五十二)¶
<pb:KR2o0002_WYG_000-8a>¶
　(萬六千五百字宣帝時遷外孫楊惲祖述其/書遂宣布焉至王莽時求封遷後為史通子)¶
#+PROPERTY: JUAN 舉例
<pb:KR2o0002_WYG_000-9a>¶
欽定四庫全書¶
　史通通釋舉例¶
　　二科十别¶
　　　書不必醇乎醇書惟其至於至居巢劉氏之史¶
　　　通是也注書戒自我作故注書欲推心置腹山¶
　　　傖先生之通釋是也凡注之用二辨之通與不¶
　　　通而已是書行本相髙厭心蓋寡每於通處薦¶
　　　以荆榛而趣乖於不可通處過如炙轂而疵積¶
<pb:KR2o0002_WYG_000-9b>¶
　　　敝也久矣先生曰趣乖者法宜訓正疵積者道¶
　　　在刋譌例摠二科科各有别列如左方¶
訓正者兼舉其義與辭而是正之也義從文生辭由古¶
出俗學之弊大抵二端憑臆自用者揣義而不徴辭弊¶
且流為束書不觀是謂蔑古炫博貪竒者役辭而不問¶
義弊又滋乎靈臺日汨是謂䙝天兹用䟽義以㑹辭考¶
辭以赴義則訓之爲也訓正之科其别六¶
一曰釋(篇者節之積也節清而篇乃定焉歴繙評本觀/乎外篇條别胷欠主張驗其通體支離篇乖步)¶
<pb:KR2o0002_WYG_000-10a>¶
　(伐者矣故為之釋以清之釋之為用析節而䟽其義/是賔是主是影是神前後相銜中邉交灌兹為從事)¶
　(之所先即其命名之所自間有省去不用唯於短説/為然自昔漢唐經䟽通例墨闌標眼於釋字仿用之)¶
二曰按(按亦釋也標仍墨闌體同䟦尾既釋以辨之復/按以㑹之指趣所鍾歸宿有地矣况史通之為)¶
　(書也羣史牢籠全書吐納畛塗遼濶節目棼緐則必/以見逺之明者察焉則將有無礙之辯者通焉此段)¶
　(識解於何置頓亦惟篇按職此淹該是知按之所届/尤為駟牡之廣衢非等隻雞之近局也又其例比釋)¶
　(加徧釋有從省按無缺施惟下帙/四五處有以一按攝三條二條者)¶
三曰證釋(謂取證古書用釋今義也語云求之物本必/於其始取其所通必於所宅故凡有徴引事)¶
　(必事祖辭必辭根而其所標識則又書皆舉名篇皆/舉目如左傳則某公某年漢書則某紀某傳之類蓋)¶
<pb:KR2o0002_WYG_000-10b>¶
　(採録多從節縮而原文可任搜核也他若舊注已得/者明書何本或無書可質者直注未詳不攘不欺與)¶
　(世共/見)¶
四曰證按(凡前件證釋多有就證加按者痛刮不根之/病及澷與之習也如尚書注有王肅其人也)¶
　(本係三國王朗之子舊援後魏同名之人如左傳家/缺徐賈一注也位在干蕭二史之間撿出徐廣字形)¶
　(之誤更有全證皆屬設辯者如書志篇之東觀曰記/採撰篇之沈炯罵書一失之俗傳一失之原本則一)¶
　(當革其繆一當繩其愆凡此諸流皆須顯説也證釋/之條干有二百加按之處五百有竒任舉陳言都成)¶
　(說/部)¶
五曰夾釋(釋非節界夾入行間是夾釋也凡涉晦澀之/義用一兩言達之或遇疑似之辭用直截語)¶
<pb:KR2o0002_WYG_000-11a>¶
　(指之皆是也有此可以便觀書者/之索解可以杜好辯者之岐猜)¶
六曰雜按(雜按之施施於原注原注者劉自注也或刋/失其初須為揣定或置非其所合與推移且)¶
　(有注混文文混注者於史官篇詔曰修撰暗惑篇曹/公多詐見之并有注非注文非文者於史官篇自歴)¶
　(行事雜說篇蘇代所言見之相厥攸居還渠定/判此雜按之所由設也不繫諸正書故稱雜焉)¶
刋譌者譌非一端而已或流傳或竄易或原本差池所¶
致之塗既雜於是有繆出有倒施有脫遺羨衍所叢之¶
纇緐興刺眼而葉落連翩膠牙而泉流濇咽文傳侮食¶
怪曲水序之猶踈日思誤書歎小屋人之不作夷考諸¶
<pb:KR2o0002_WYG_000-11b>¶
家刋得者十一待刋者十九焉刋譌之科其别四¶
一曰字之失(是書之失在字者蓋亦多矣烏孤而轉烏/孫文丁而轉文王處道而轉承祚涉漢而)¶
　(轉沙漠失則繆文省而曰省文朔方而曰方朔武宣/而曰宣武昌平而曰平昌失則倒昭後略漏昭字言)¶
　(學者漏言字楚漢列國漏國字微子篇序漏序字失/則脫名班祚土班下衍爵字以其類逆逆下衍者字)¶
　(虚美相酬馬遷乗傳美下傳下並衍以字失則羨繆/倒脫羨凡有四端故概曰失也總二百二十有竒者)¶
　(刋之數也其刋去者仍注見之不沒舊本冀覽之者/辨之也且作聰明改頭靣得罪古人莫此為甚本所)¶
　(深惡而豈蹈之/下三條皆倣此)¶
二曰句之違(違亦概詞也句之違亦四端凡二十處而/㸃煩之誤在除加丹粉間者不與焉稍舉)¶
<pb:KR2o0002_WYG_000-12a>¶
　(似之以句繆言則有若去萬留千録逺略近懵事類/而反篇情者以句倒言則有若藉權濟物居京兆府)¶
　(乖文義而沒語趣者以句脱言則有若述南齊之史/結申左之科缺至一全片而遺忘半靣者以句羨言)¶
　(則有若犀革裹之條嗤沈約之段衍至不可讀而反/棄佳本者凡此又非一兩字之間審聲形之比靜繹)¶
　(全文廣叅羣籍甚至浹時稽序而後其/真始出持此耗磨晚節俟之甘苦中人)¶
三曰節之淆(節之淆者内篇少外篇多通幅分條之殊/其體故也其在内篇六家之總首既截則)¶
　(總尾亦宜截書志後論不應以或問截編次終篇不/應以尋夫截其在外篇離合斷連岐迕交失者史官)¶
　(篇三正史篇三惑經篇一雜説上中下篇十有五技/經肯綮每至族而難為官止神行唯彼節之有間今)¶
　(皆騞然矣至若㸃煩摘史隔鈔而合片當以方空格/界之又若卷末忤時一牘而兩端可以序䟦例離之)¶
<pb:KR2o0002_WYG_000-12b>¶
　(斯皆隨方制宜/非欲矜已立異)¶
四曰簡之錯(篇節字句並有錯簡篇之錯卷九内之叙/傳者是節之錯曲筆中之夫史十行者是)¶
　(字句之錯雜説下之李陵書者是篇不得而移節句/可得而準也或遂刋定或為證眀具著卷中○凡所)¶
　(盡心畧如前欵間嘗總諸科别而𣙜之理不言而同/然唯去非以趨於是言愜心者貴當必無憾然後即)¶
　(安是書也謂劉氏史通可謂浦/氏家言亦可己巳孟陬親賢堂)¶
